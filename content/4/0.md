# Instituții financiare nebancare

Rămânem la capitolul bani. Ai auzit IFN-uri? Acestea sunt instituțiile financiare nebancare. Ele se ocupă tot cu produse și servicii financiare, însă nu sunt bănci.

Practic ele oferă servicii complementare celor bancare și se adresează în mod special celor care obțin o finanțare redusă din partea băncilor (vom vedea că acest lucru atrage costuri mai ridicate din partea clienților, tocmai pentru că riscurile sunt mai mari pentru IFN)

### Ce oferă IFN-urile?

-   acordare de credite (credite de consum, credite ipotecare, credite imobiliare, microcredite, finanțarea tranzacțiilor comerciale etc.);
-   leasing financiar;
-   emitere de garanții, asumare de angajamente de garantare/ finanțare;
-   acordare de credite cu primire de bunuri în gaj, respectiv amanetare prin case de amanet;
-   acordare de credite către membrii unor asociații, organizate sub forma juridică a caselor
    de ajutor reciproc;
-   alte forme de finanțare de natura creditului.

### Avantajele unui credit oferit de către o IFN:

-   Acordarea simplă și rapidă a creditului;
-   Numărul redus de documente necesare;
-   Timpul scurt de analiză a dosarului;

### Dezavantajele unui credit oferit de către o IFN:

-   Suma maximă oferită;
-   Durata de rambursare a creditului;
-   posibilitatea unor costuri mai ridicate, asociate cu riscuri mai ridicate pentru finanțator.

### Te-am făcut curios/ curioasă?

Caută pe net minim 3 IFN-uri. Cu siguranță ai mai auzit despre ele. Acum știi că sunt IFN-uri!

Compară ofertele a două dintre ele. <br>
Acum compară oferta unui IFN cu oferta unei bănci pentru același tip de credit.

**Cum ți se pare?**
