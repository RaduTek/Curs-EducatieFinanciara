# Relația mea cu banca

Te-ai întrebat vreodată care este rolul băncilor?
Hai să-ți spun ce fac băncile:
-atrag, adică deschid, depozite unde oamenii și firmele își țin banii;
-pun la dispoziția clienților instrumente prin care aceștia pot retrage banii sau îi pot transfera în funcție de nevoile lor;
-acordă împrumuturi sub formă de credite, utilizând depozitele.

## Produse și servicii bancare

### Produse bancare:

-   credite
-   plasamente de obligațiuni emise de stat sau firme cu scopul de face rost de fonduri necesare pentru desfășurarea activității (un fel de împrumuturi de la persoane care la final își recuperează banii plus dobânda, adică au un câștig)
-   depozite
-   schimb valutar

### Servicii bancare:

-   evidența operațiunilor în conturi
-   operațiuni de casă (adică cu bani fizici la bancă)
-   operațiuni privind instrumentele de plată
-   emiterea de scrisori de garanție bancară

## Ce întrebări să pui atunci când deschizi un cont sau un depozit bancar?

-   Care este dobânda oferită?
-   Care este valoarea dobânzii la scadență?
-   Există comisioane la deschiderea sau la închiderea unui depozit/ cont?
-   Există comisioane la desfi ințarea depozitului/ contului?
-   Există comision de retragere numerar?
-   Există comision pentru diferite operațiuni?

Pe lângă contul pe care îl folosești de obicei, îți poți deschide și un CONT DE ECONOMII. Spre deosebire de depozitul bancar, contul de economii are o perioadă nelimitată, poți să adaugi și să retragi bani oricând și nu are o scadență.

Te îndemnăm să folosești un cont de economii pentru a urmări mai eficient economiile tale. Este chiar sănătos din punct de Vedere financiar să îți propui ca lunar să depui o anumită sumă în contul de economii.

Tu când crezi că ai putea pune deoparte lunar? Ce sumă de bani ai strânge într-un an? Dar în 10 ani?

### Și ce ai face cu banii?

Știai că există și conturi de economii pentru minori? Da, fiecare bancă are o astfel de ofertă pentru minori. Fă un research și vezi care sunt ofertele la cele mai cunoscute bănci (de exemplu la Banca Transilvania, BCR, Raiffeisen Bank sau CEC). Acum compară-le. Tu unde ai deschide un astfel de cont?
