# Bonus: Scurtă introducere în antreprenoriat

Îți surâde ideea de a avea o afacere? Admiri antreprenorii?Iată la ce ar trebui să te gândești în primul și primul rând!

1. Care sunt interesele tale reale? Adică acele activități care te interesează și care ar putea deveni o afacere. Înspre ce domeniu ți-ai îndreptat atenția? Poate fi tâmplărie, mecanică, comerț, servicii de consultanță…

2. Care sunt aptitudinile și abilitățile tale? Bine, bine, am identificat domeniul, dar eu ce știu să fac? Includem aici cunoștințele pe care le avem, experiența și abilitățile. Dacă vreau să deschid un service auto, știu să repar mașini?

3. Care sunt resursele pe care le deții? Orice resurse e valoroasă. Trebuie să mă gândesc pe ce anume mă pot baza. Am un spațiu, economii, posibilitatea de a obține un credit sau împrumut, am utilaje, oamenii care mă pot ajuta sau pe care îi pot angaja.

4. Care este cererea locală? Perfect! Am un interes real, am și abilități, și resurse, dar…ceea ce ofer eu se va cere pe piață? Voi avea clienți?

Adițional, mă pot gândi și analiza chiar serios și care sunt competitorii mei. Cine mai oferă produsele și serviciile pe care doresc să le ofer și eu.
