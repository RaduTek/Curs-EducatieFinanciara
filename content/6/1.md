## Bugetul

Nici aici nu scăpăm de buget.

Ai identificat ce vrei să faci, care sunt resursele de care ai nevoie și care sunt cele de care dispui deja? Foarte bine! Acum e timpul să îți deschizi o firmă pentru a lucra legal. Nu intrăm acum în detalii, însă orice activitate vei desfășura îți va trebui o formă legală. În plus va trebui să ții contabilitatea.

Nu te speria. Începe cu bugetul! Având în vedere că ești la început, bugetul tău va fi estimativ și este important să îl gândești cât mai realist ca să te ajute în luarea deciziilor.

1. Stabilește obiectivele financiare pe termen scurt si lung
2. Estimează suma totală a veniturilor
3. Calculează suma totală a cheltuielilor
4. Calculează diferența dintre venituri și cheltuieli / determină profitabilitatea (+) sau deficitul (-)
5. Supraveghează, respectă și ajustează bugetul conform necesităților.

### Iată câteva exemple de situații în care bugetul trebuie ajustat:

-   schimbări în ceea ce privește prețul de vânzare al produsului/serviciului meu
-   majorarea sau micșorarea cheltuielilor
-   scăderea producției din diverse motive (se strică un utilaj de exemplu)
-   creșterea ratei dobânzii la credite.

### Iată câteva sfaturi pentru gestionarea eficientă a banilor:

-   ajustează permanent bugetul
-   alege din obiectivele pe termen lung și din cele pe termen scurt pe cele prioritare (vezi ce e urgent de făcut și ce se poate amâna)
-   fii atent la legislație pentru a evita amenzi, penalități, costuri inutile
-   economisește dacă poți
-   investește banii în funcție de necesități și priorități
-   optimizează orice proces/ produs/ serviciu mereu.
