# Consumatorul

În viața de zi cu zi fiecare dintre noi este un **consumator**. De ce? Pentru că avem nevoi diferite care sunt satisfăcute prin consumul de bunuri sau servicii.

-   Bunuri = produse tangibile (exemplu: pâine, lapte, fructe, haine, mașina, casa)

-   Servicii = activități oferite de alte persoane prin care îți satisfaci o nevoie (exemplu: servicii medicale, educaționale, bancare, de curățenie, distractive).

Reținem că nevoile se modifică în permanență și sunt influențate de mai mulți factori. De asemenea, de satisfacerea lor depinde calitatea vieții noastre.

Având în vedere că pentru a ne satisface nevoile, dar și dorințele, avem nevoie de bunuri și servicii, ne putem numi consumatori.

**Consumatorul** = persoana care dobândește, consumă bunuri și produse, utilizează produse și servicii diferite.

### Știați că?

Pentru a clasifica nevoile, Abraham Maslow a realizat piramida nevoilor. Nevoile se satisfac într-o anumită ordine. De regulă, primele nevoie care trebuie satisfăcute sunt cele de la baza piramidei. Pe măsură ce satisfacem nevoile de la baza piramidei, vom urca spre vârf pentru a ne satisface noi nevoi. De aici și caracterul lor dinamic.

![Piramida lui Maslow](https://jebelactive.ro/uploads/course/edfin/piramida_maslow.png)

Sursă foto: https://alfaomega.tv/crestinulsisocietatea/banii/liberdedatorii
