# Banii

Dacă vorbim despre buget, vorbim despre bani.
Banii sunt reprezentați de: monede, bancnote și bani scripturali (card, banii din cont).

### Atenție

Valoarea banilor depinde de puterea de cumpărare dintr-o anumită țară și de raportarea monedei naționale la alte valute existente pe piață (de exemplu raportul leu-euro) .

Hai să înțelegem mai bine ce înseamnă puterea de cumpărare:
Să zicem că avem 1 leu: câte pâini putem cumpăra cu 1 leu? Dar cu un euro? Vom observa că puterea de cumpărare a leului este mai mică decât a valutei euro.

### Dacă am vorbit despre bani, hai să trecem în revistă și instrumentele de plată

-   **NUMERAR**: adică atunci când plătim cu bani cash, bancnote și monede

-   **CARD**: cardul este emis de banca unde avem deschis contul în care ne păstrăm banii. Iată elementele sale:

![Card](https://jebelactive.ro/uploads/course/edfin/card.png)

Sursă foto: Crivac, G.M. Educație socială: Cls. a VIII-a, București, Ars Libri, 2020.

-   **INTERNET BANKING**: oferit de către bănci, oferă posibilitatea efectuării unor operații cu bani, online, prin intermediul unui site securizat. De exemplu:

    -   Transferuri între conturile proprii, deschise la aceeași bancă;
    -   Plăți în lei sau în valută către conturi deschise la o bancă din România/ străinătate;
    -   Plăți facturi/ polițe asigurări/ taxe și impozite;
    -   Virarea salariilor etc.

-   **MOBILE BANKING**: este posibil prin aplicațiile mobile puse la dispoziție de bănci. Și daa! Ne ușurează viața.

### Tu ce instrument de plată preferi?
