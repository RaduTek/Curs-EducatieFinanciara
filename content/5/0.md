# Cum știu unde sunt acum pe calea înțelepciunii financiare?

Practic, cum știu dacă atitudinea mea și modul în care gestionez bugetul este unul sănătos?

## Să începem cu semnele unei „sănătăți mai șubrede”:

-   rămâi fără bani înainte de a încasa următorul salariu/venit;
-   faci cheltuieli compulsive. Nici tu nu ai putea spune pe ce se duc banii;
-   ai multe datorii și credite;
-   urmărești metode de a face bani peste noapte (desigur că eșuezi);
-   te bazezi mereu pe banii părinților, rudelor, vecinilor…
-   ai o stimă de sine redusă. Tu chiar crezi că nu vei reuși să câștigi banii de care ai nevoie.

## Ai sesizat și tu vreunul dintre semne în viața ta?

Ce faci? **Spune STOP!**

-   **S (Sit down)**: oprește-te, ia o mică pauză și respiră adânc. Nu te panica oricând de gravă ți s-ar părea situația în care te afli.

-   **T (Think)**: gândește-te serios la cum te simți, care sunt îngrijorările tale financiare concrete și reale. Ce anume nu te lasă să dormi?

-   **O (Observe)**: analizează obiectiv situația în care te afli (de aceea realizarea unui buget e edificatoare). Cum arată în cifre, concret, situația veniturilor și cheltuielilor tale?

-   **P (Proceed)**: cel mai important: Treci la acțiune! Găsește soluții! Ce resurse ai la îndemână? Cum poți reduce cheltuielile? Cum poți crește veniturile? Ce știi să faci? Care sunt punctele tale forte și abilitățile tale? La cine poți apela pentru ajutor? Folosește toate resursele pe care le ai la dispoziție.

Desigur, drumul pe care l-am descris nu e chiar ușor.
Ai nevoie de un „angajament ferm” față de tine și de planurile tale.

Vestea bună este că schimbându-ți obiceiurile îți vei schimba viața.

#### Nu trebuie să renunți la plăcerile tale, dar…

-   Alege conștient ce este important/neimportant, raportat la planurile tale,
-   Aplică noile informații în viața reală ca să-ți atingi obiectivele,
-   Apelează la specialiști în consultanță financiară (ai totuși grijă la cine apelezi),
-   Nu sta pe loc. Acționează!
